39

se praebet. Ideo nocturna 'est et sinistra, tan-
quam Orienti opposita.

Quomodo reqiones ad trigenos et stellas conyruant.

Congruunt autem in singulis terrae tractibus,
propriae humorum qualitates et inclinationes ad
signa. Ut enim aeris constitutio in iis locis, quae
dixi calida, frigida aut temperata esse, disseren-
tias liabet in particularibus regionibus, ubi com-
munis qualitas intenditur aut remittitur propter
situs ordinationem, altitudinem , aut humilita-
tem; cumque alii magis sint equestres propter
patriae planitiem, alii· navigatores propter vici-
num mare, et aliqui propter regionis ubertatem
mitiores: ita et diversae qualitates sunt gentium,
ut aliae ad alia signa particulariter congruant,
quae tamen qualitatum similitudo ad plurimos in
genere pertinet. Necesse est igitur summatim
exponi hanc considerationem , quatenus ad par-
ticularem doctrinam conducit.

Cum igitur in Signifero quatuor triangulae
figurae constituantur, ut supra ostensum est, una
Arietis, Leonis et Sagittarii, quae vocantur mixta
ex Aquilone et Africo, ut gubernans occasum
solstitialem: hie triangulus gubernator potissi-
mum a Iove propter locum septentrionalem et a
Marte propter occasum.

Triangulus autem Tauri, Virginis et Capri-
corni, Austrisolanus, in ortu brumali regitur
praecipue a Venere, propter meridiem3 deinde
et a Saturno ‚ propter ortum.

Triangulus autem Geminorum, Librae et
Aquarii, mixtus ex Aquilone et Subsolano, in
ortu solstitiali regitur praecipue a Saturno , pro-
pter ortum , habetque socium gubernationis lovem
propter Aquilonem.

Triangulus autem Cancri, Scorpii et Piscium,
mixtus ex Austro et Africo ‚ in occasu brumali re-
gitur a Marte, propter Africum, habetque so-
ciam Venerem, propter Austrum.

Quae cum ita se habeant, et nostra terra dis-
tribuatur in quadrantes quatuor, accommodatos
ad triangulorum numerum , latitudo dividitur per
lineam maris nostri, a freto Herculano ad sinum
Issicum duct-¹¹3 et deinceps ad ortum per monta-
num dorsum , quae linea aquilonarem partem ab
australi separat. Linea vero ex Arabico sinu per
Aegaeum pelagus, Pontum et Maeotidem palu-
dem ducta discernit Orientem et Occidentem. lta

PHIL. MEL. SCRIPTA PHILOLOGICA.

40

fiunt quadrantes quatuor, iuxta trigonorum nu-
merum.

Primus igitur quadrans ad occasum solsti-
tialem, mixtus ex Aquilone et Africo, continet.
Celticam; communi nomine dicitur Europa.

Huic oppositus secundus quadrans ad Austro-
solanum, versus orientalem Aethiopiam, ad or-
tum brumalem, dicitur magnae Asiae pars au-
stralis. i

Tertius quadrans ad ortum solstitialem, mix-
tus ex Aquilone et Subsolano, versus Scythiam, ·
dicitur magnae Asiae pars aquilonaris.

Huic oppositus quadrans ad occasum bru-
malem, mixtus ex Aquilone et Austro, versus
occidentalem Aethiopiam, dicitur communi no-
mine Libya.

Praeterea singuli quadrantes, qua vergunt
in medium totius nostrae terrae, aliam sumunt
naturam, quam qualem habet totus quadrans ad
totum orbem collatus. Medius enim Europae lo-
cus, quae sita est ad solstitialem occasum, si re-
spicias universam terram, oppositus est ortui bru-
mali, ab ea parte quadrantis. Ita in caeteris iu-
dicandum est, unumquemlibet quadrantem fa·-
miliaritatem hahere cum duobus trigonis inter se
oppositis, cum extremae partes peculiaribus tri-
gonis regantur, mediae vero assumant stellas do-
minantes in oppositis partibus. Ac ut in extre—
mis soli trianguli dominantur: ita in medio ad
dominatores oppositorum adiungatur Mercurius,
propterea quod communem et mediam naturam
qualitatum habet.

Quibus ita dispositis, regiones in primo Eu-
ropae quadrante, ad solstitialem occasum sitae,
naturam habent trigoni, Arietis, Leonis et Sa-
gittarii , et dominantur Iupiter et Mars vespertini.
Hae sunt, si de totis gentibus fiat iudicium ‚ Bri-
tannia, Belgica, Germania, Bastarnia,'ltalia,
Gallia, Gallia togata, Apulia, Sicilia, Tyrrhe-
nia, Celtica, Hispania. In his gentibus con-
gruunt mores ad trigonum et dominatrices stellas.
Sunt enim impatientes servitutis, cupidae liber-
tatis, armorum et bellorum studiosae , patientes
laboris, amantes dominationem et munditiem,
magnitudine animorum praestantes.

Quia vero Iupiter ctMars liabent se tanquam
vespertini, et quia triangulus eorum priore parte
masculus est, posteriore semineus, mulierum
amoribus minus tenentur et pravi sunt ad libidi-
nes alias. Interim tamen retinent fortitudinem,

