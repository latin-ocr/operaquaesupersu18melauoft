171
aut iudicandum est aut dicendum, tum demum
sudant illi. ac sentiunt in tanta copia, quam sint
inopes. Quia enim nullam certam supellectilem
habent, unde depromant, quae usus poscit: itur
ad bibliothecam, quaerunturjindices, mutuantur
a singulis autoribus sententiolas aliquot, quas
cum in lucem proferunt, quia plerumque male
cohaerent furta illa, nec inter se consentiunt,
invenias pleraque illa nihil facere πρὸς ἔπος.
Neque vero legere se putet autorem is, qui obi-
ter tantum inspexerit ac salutaverit. Nam quem-
admodum aiunt, amici ια) sensum deprehendi
non posse, priusquam cum eo multos salis mo-
dios ederis¹³): ita diu multumque habendus est
in manibus autor, iterum atque iterum evolven-
dus, dum fiat satis familiariter notus, dum il-
lius sententiae, illius verba sic insideant tibi, ut,
cum opus est, non procul accersenda aut quae-
renda sint, sed ultro se tibi offerant. Contra,
quemadmodum immodicus cibus ι4) , quia ¹⁵) con-
coqui non potest, in crudos humores degenerat,
qui non modo non alunt corpus, sed naturalem
etiam succum strangulant: ita, cum multa legeris,
fortassis fiet, ut confusaneam quandam doctri-
nam tihi compares, sed illa magis hebetabit ¹⁶)
ac obruet ingenium quam perpoliet. Nihil enim
certI, non res, non verba, in tanta varietate
lectionis reliquum tibi facies. Verba undequa-
que emendicanda erunt, quoties dicere institueris,
quorum mira dissimilitudo erit, neque magis
inter se similes sententiae erunt ex variis locis
autorum nullo iudicio aut delectu transscriptae ¹⁷).
Denique in tota oratione velut aegri somniis va-
nae fingentur species, ubi non pes, non caput
uni est.

Cum igitur haec incommoda secum afferat
illa tumultuaria lectio 18) quid tandem rei est, cur
non ingrediamur meliorem aliquam legendi ra-
tionem? cur non doctissimorum hominum prae-

12) Huic voci in Editt. 1559.‚ 1564. A„ ¹570„ 1587. iu
margine adscripta suut: Simile ab amico.

13) De ¹hpc proverbio conf. Erasini Adag. chil. 11. cent. 1.
rov. .

14¹), Huic voci iu Editt. 1559.. 1564. A., 1570., ¹58⁷. iu
marg. adscriptum est: [simile a] Cibo.

15) quia] Ed. 1557. errore typogr.: qui.

16) hebetabit] Ed. ¹54¹. F. errore typogr.: hebitabit.

17) transscriptae] sic omnes illae Editt.‚ exceptis Editt.
1564. L., ¹569., 1581.. in quibus legitur: conscriptae.

18) Huic loco in Editt. 155⁹„ 1554. A.. 1570.‚ 1587. appo-
sita est nota margum Melior legendi ratio.

PHIL. MEL. SCRIPTA PHILOLOGICA.

172

ceptis obtemperemus? Neque enim ignota est
vobis sententia Plinii praecipientis, ut sui cuius-
que generis autores diligenter eligantur. Mul-
tum enim, ut ait, legendum est, non multa ¹⁹),
quod sic accipiendum esse nemo dubitat, saepe
multumque eadem esse relegenda, nec esse dis-
trahendum animum varietate autorum. Idem
monet Seneca: Certis enim ingeniis, inquit, im-
morari ac innutriri oportet,² si velis aliquid tra-
here, quod in animo fideliter sedeat ²⁰). Non
Delphicum ullum oraculum verius esse experie-
mini, si vestra studia ad calculos vocabitis, et
ratiocinabimini, quantum lucri attulerit ali-
quando unus autor ter aut quater relectus, et
ad id conferetis ea, quae ex multis aliis libellis
obiter inspectis in animo haeserunt. Intelligetis
enim multo uberiores fructus vos ex uno illo
libro, quam ex reliqua tota 21) bibliotheca perce-
pisse. Accedit huc, quod, sicut alias artes imi-
tatio docuit, ita in his nostris studiis, nisi ad
aliquod certum exemplar dirigamus animum,
nihil efficiemus dignum laude. Videtis enim eos,
qui sculpere, qui pingere, qui canere discunt,
eligere aliquem magistrum, cuius esse quam si-
millimi studeant. Neque vero exigunt hanc di-
ligentiam inferiores artes, et non flagitant ean-
dem hae maximae vitae et regendarum rerum-
publicarum artes, in quibus vos versamini. Non
enim satis intelligitis, quid oneris sustineatis, si
non cogitatis has litteras, ad quas adhibiti estis,
comparandas esse tum ad privatam vitam recte
instituendam, tum ad civitates regendas, ad iu-
dicia tenenda ‚ ad religiones conservandas 22), de-
nique ad omnes vitae partes gubernandas.

Quare si aliae mediocres et tanquam secun-

dae classis artes percipi non possunt,' nisi ad
certa exemplaria manus dirigatur, quanto minus
has difficiliores consequemur, nisi proposuerimus
nobis aliquem ad imitandum, quem tota mente
atque toto animo intueamur, qui regat omnia
consilia nostra , vel in dIcendo , vel etiam in re-
bus gerendis. Nonne gravissimus poeta Virgilius,
cum significare vellet, quae esset optima ratio

 

19) naec verba leguntur in Plinii Secundi epist. vu, 9.
2⁰) Senecae epist. 1, 2. initio.
21) tota] in Ed, 1557. omiss.

22) ad religiones conservandas] sic oniues illae Editt„
praeter Editt. 1564.1.., 1569„ 1581„ ¹591„ quae habent:
ad religionem conservandam.

